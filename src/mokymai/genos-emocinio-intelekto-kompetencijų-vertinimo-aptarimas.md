---
eiliskumas: '4'
sritis: EMOCINIS INTELEKTAS
title: GENOS emocinio intelekto kompetencijų vertinimo aptarimas
layout: mokymai.pug
mok_budas: Nuotoliniu/ kontaktiniu
trukme: 1h
dalyviai: '1'
kaina: '157'
---
Su emocinio intelekto kompetencijomis susijusios elgsenos – neatsiejama kiekvieno mūsų kasdienybės dalis, tiek darbe, santykyje su kolektyvu ar klientais, tiek asmeniniame gyvenime. Ypatingai tai išryškėjo Covid pandemijos metu ir prasidėjus karui artimoj aplinkoj. Tokiomis aplinkybėmis daliai žmonių sunku įvardinti vyraujančias emocijas, stoti su jomis į akistatą ir priimti sprendimus tęstiniams veiksmams, kurie sąlygotų norimą sąmoningą elgseną. Tokiu būdu vyrauja baimė, užsisklendimas, atsiranda noras viską mesti, bėgti nuo aplinkybių, prarandama gyvenimo prasmė, suaktyvėja stresas, pyktis, bendrai įsivyrauja disbalansas.

Esu sertifikuotas „GENOS International“ emocinio intelekto (EI) praktikas, inicijuojantis vertinimus ir analizę bei aptariantis gautus rezultatus ir ugdantis išgrynintas opiausias EI kompetencijas.Trumpai pasidalinsiu keturiomis EI kompetencijomis ir su jomis susijusiomis elgsenomis, kurios padės suprasti, kiek tai gali būti naudinga kiekvieno kasdienybėje stiprinant santykį, produktyvumą, proaktyvumą, kuriant pozityvią aplinką ar priimant sprendimus ir kodėl tai svarbu tiek mums asmeniškai, tiek aplink mus esantiems žmonėms su kuriais mes bendraujame.

Savęs pažinimas - tai gebėjimas suprasti, kaip jaučiamės ir kokią įtaką mūsų jausmai gali turėti sprendimams, elgesiui ir rezultatams.

Žmonės ugdantys šią kompetenciją tampa daugiau dalyvaujantys, įsitraukiantys, mat jų elgsena išreiškiama šiais veiksmais: demonstruoja savo jausmų, emocijų suvokimą, proaktyviai prašo grįžtamojo ryšio (GR), efektyviai patys reaguoja į kitų pateikiamą GR, elgiasi taip, kaip save apibūdina.

Kitų suvokimas - tai gebėjimas suvokti, suprasti ir pripažinti kitų savijautą.

Žmonės ugdantys šią kompetenciją stiprina empatiją, mat jų elgsena išreiškiama šiais veiksmais: tiksliai atpažįsta kitų savijautą, supranta jų jausmus, įvertina situaciją iš jų perspektyvos, keičia savo elgesį taip, kad jis būtų tinkamas kitiems, tiksliai numato kitų atsaką ir reakcijas.

Savęs valdymas - tai gebėjimas kontroliuoti savo nuotaiką, emocijas, laiką ir elgesį bei nuolat tobulėti.

Šios kompetencijos ugdymas stiprina susivaldymą įvairiausiomis stresinėmis aplinkybėmis, mat žmonių elgsena išreiškiama šiais veiksmais: demonstruoja pozityvų, entuziastingą nusiteikimą, efektyviai prisitaiko prie kintančių aplinkybių, reaguoja į kitų kritiką, efektyviai valdo savo laiką, suvaldo pyktį bei nuolat sąmoningai tobulėja.

Teigiama įtaka - tai gebėjimas teigiamai veikti kitų jausmus, per problemų sprendimą, teikiant grįžtamąjį ryšį ir pripažįstant bei palaikant kitų darbą.

Šios kompetencijos ugdymas stiprina lyderiškumą, savęs įgalinimą, kitaip tariant minimizuoja abejingumą vyraujančiai kasdienybei ar užsiplieskus konfliktinėms, įtampą keliančioms situacijoms, mat žmonių elgsena išreiškiama šiais veiksmais: teikia naudingą pagalbą kitiems, jiems padeda išspręsti konfliktus darbovietėje, padeda kitiems efektyviai reaguoti į įtampą keliančias situacijas, patys efektyviai reaguoja į kitų žmonių netinkamą elgesį, kuria teigiamą darbo aplinką, teigiamai veikia kitų jausmus.



Linkiu kiekvienam sąmoningai suklusti ties paminėtomis EI kompetencijomis ir savosiomis emocijomis, jas aiškiai įsivardinti, mat pastarosios mumyse fiziologiškai pasireiškia kiekvieną akimirką ir tai yra svarbi asmeninio augimo dalis, kuri sąlygoja mūsų elgseną ir aplinkinių reakciją į mus. Linkiu kasdien sąmoningai tobulėti šioje temoje ir atrasti kuo daugiau naujų galimybių padėsiančių kurti geresnį (-ę) ir emociškai lankstesnį (-ę) save, geresnę aplinką, vadinasi ir geresnį rytojų mums visiems be konfliktų ir kuo sklandžiau susikalbant tarpusavy bei kuriant emociškai intelektualesnę ir lankstesnę visuomenę.



Kasdien bent šiek tiek geresnis nei vakar Rimvydas :)
